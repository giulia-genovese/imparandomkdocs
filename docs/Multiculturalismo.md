# **MULTICULTURALISMO** 
Seguendo la scia del laboratorio stiamo approfondendo, a partire dai gruppi, tre temi principali. 
 
Lettering: graffitismo e il suo significato per le diverse culture.
 
Micro-Macro: oggetti di diverse culture (come cibo, tessuti etc.)
 
Passato presente e futuro: con la ricerca di video di repertorio soprattutto dell'architettura da mettere in transizione con riprese dell'oggi.
 
L'idea di fondo è quella di riprendere una passeggiata, e quindi il flusso della piazza, considerata come luogo di transito, che poi va ad entrare nello specifico dei temi citati. 
A partire dalle divisioni abbiamo pensato che fosse utile avere una visione d'insieme in cui attraverso la passeggiata colleghiamo le diverse aree tematiche. 

21 Gennaio
 
A piazza Garibaldi abbiamo iniziato a sperimentare diverse prospettive, per rendere l'azione della camminata abbiamo fatto diverse prove con diversi strumenti. Con il cellulare abbiamo registrato in orizzontale e in verticale un pov (point of view) di una passeggiata vista dal basso. Abbiamo scelto come primo luogo di prova la stazione perchè ci sembrava adatto a restituire l'idea di flusso. Con i cellulari abbiamo fatto delle prove sia in movimento che a camera fissa. Inoltre, casualmente Pasquale aveva con sè la camera 360, così abbiamo iniziato a sperimentare con riprese dall'alto e dal basso di una passeggiata che parte dall'arena, passa per il mercato etnico e la stazione, per scendere verso la linea 1, avere una panoramica dell'arena, ed infine, per poi spostarci passando per il mercato dell'Aram, per arrivare ad un negozio di frutta multietnica dietro piazza porta Nolana. Lì abbiamo ripreso le interazioni con il fruttivendolo dopo avergli chiesto il consenso, e aver provato diversi frutti, su cui ci piacerebbe prendere anche l'aspetto del macro. 

22 Gennaio
 
Abbiamo visionato i video fuoriusciti dalle diverse prove, accorgendoci di dover ricercare un mezzo efficace che restituisca la pluralità di visioni della 360 e di conseguenza che supporti questo formato. Inoltre abbiamo scelto poi di settare il video della 360 nei punti delle inquadrature che più ci piacciono, ma anche che ci mancano ancora delle prove che rendano al meglio un gioco di sguardi con l'architettura e tutto il lavoro sui dettagli da inserire nel video come focus. Samuele ha inoltre sperimentato la passeggiata con il metodo del time-lapse.